---
title: "Ingilizce Pratik İçin Kaynaklar (Speaking, Listening, Grammar, Writing, Vocabulary)"
date: "2015-01-06T00:42:02+03:00"
lastmod: "2019-09-02T04:02:09+03:00"
thumbnail: "/img/practice-makes-perfect-transparent.png"
categories: ["Yazılar|Posts"]
tags: ["Yazı", "İngilizce Öğren"]
url: "ingilizce-pratik-icin-kaynaklar-speaking-listening-grammer-writing-vocabulary"
---

Hello guys :)

Üniversite hazırlık sınıfındayken İngilizce pratik için kullandığım seçmece kaynakları ekleyeceğim. Konu zamanla güncellenebilir. Aklıma geldikçe veyahut yeni, iyi bir kaynakla karşılaştığımda konuya eklerim. Güncelleme olunca bu yazının altında belirteceğim.

##### [Learn English Feel Good][lifg-site] (Grammar)

Bu site grammar alıştırmaları için uygun. Neredeyse tüm grammar konuları hakkında seviye seviye ayrılmış alıştırmalar var. Basit, kullanışlı, eğitici ve eğlenceli. Sol menüden konulara göre alıştırmaları seçebilirsiniz.

##### [VoScreen][voscreen-site] (Listening)

Hazırlığı geçmeme rağmen hâlâ kullanmaktayım. Eğlenceli ve gerçekten çok eğitici. Direkt bakınca listening alıştırması gibi gözükse de speakinge kadar her becerinizi geliştiriyor. Özellikle çok sıkıcı olan kelime öğrenme işini eğlenceli hale getiriyor. Kelimenin kullanıldığı durumu vs. çok güzel görebiliyorsunuz. Tabi kelime öğrenme işini de sadece bu sitedeki alıştırmaları yapmakla sınırlamamanızı öneririm. Ayrıca belirtmekte yarar var, üniversite hazırlığı için kullanacaksanız bu sitenin yanında üniversitenin hazırlık geçme sınavında yapılan listeninge uygun alıştırmaları yapmayı ihmal etmeyin. :)

##### [Verbling][verbling-site] (Speaking, Listening)

Geçen ay internette tanıştığım yabancı bir arkadaşımın tavsiye ettiği, bilgisayar başında konuşma becerinizi geliştirebileceğiniz belki en iyi kaynaktır. Sitede farklı farklı odalar bulunuyor. Bu odalardan seviyenize göre uygun olanını seçip konuşmaya başlıyorsunuz. Odalara girince direkt "Hello" vs. deyin çekinmeden. Ağzınıza geleni söyleyin. İlk başlarda fark etmeseniz de kısa bir süre sonra çok geliştiğinizi fark edeceksiniz.
Not: Siteye üye olup giriş yaptıktan sonra para ile ilgili bir şeyler göreceksiniz. Siz onu dikkate almadan soldaki menüden "Topluluk" sekmesine girerek alıştırmaya başlayabilirsiniz.

##### [WordTaboo][wordtaboo-site] (Vocabulary)

Siteyi yakın bir arkadaşım önerdi. Az bir kurcaladım ve kelime öğrenmek için harika bir site olduğunu fark ettim. Kelimelerin kaynağını siz belirtiyorsunuz ve o kelimeler ile çalışıyorsunuz. Kaynağı siz belirttiğinizden dolayı ister teknik terimlerin ağırlıklı olduğu bir kaynak seçerek teknik terimler öğrenebilirsiniz, ister filmleri vs. seçerek günlük hayattaki kelimeler üzerinde çalışabilirsiniz.

##### [Kelime Alıştırması İçin Tavsiyeler][ft-site] (Vocabulary)

Kelime alıştırmalarını çok farklı yerlerden, çok farklı yöntemlerle çalıştım. <br>
**1.** İlgi alanınızla ilgili kitap okumanızı tavsiye ederim. <br>
**2.** Bazı kelimeler oluyor, sürekli görüyorsunuz fakat anlamını hatırlayamıyorsunuz. Bir kelime defteri yapın ve oraya yalnız en çok gördüğünüz kelimeleri yazın. Bütün bilmediğiniz kelimeleri doldurunca insan fazla baskı hissediyor ve belki hayatınızda 2-3 defa göreceğiniz bir kelime ile sürekli kullanacağınız bir kelime yan yana oluyor. Siz defterinize yalnız "bu kelimeyi sürekli görüyorum" dediğiniz kelimeleri yazın. Tabi başka bir defteriniz daha olsun oraya genel kelimeleri yazın ama çalışmalarınız genellikle çok kullanılan kelimeleri yazdığınız defterden olsun. <br>
**3.** Writinglerde yeni kelimeler kullanmaktan çekinmeyin. <br>
**4.** Kelime öğrenmeyle alakalı mobil uygulamalara göz atmanızı tavsiye ederim.

[lifg-site]: http://www.learnenglishfeelgood.com/esl-english-grammar-exercises.html
[voscreen-site]: http://www.voscreen.com/
[verbling-site]: https://www.verbling.com/
[wordtaboo-site]: https://www.wordtaboo.com/
[ft-site]: /ingilizce-pratik-icin-kaynaklar-speaking-listening-grammer-writing-vocabulary/
