---
title: "Guru Olma Rehberi / Nasıl Başlamalıyım ?"
date: "2016-03-16T02:22:15+03:00"
thumbnail: "/img/linus-torvalds-smiling.jpg"
categories: ["Yazılarım"]
tags: ["yazı"]
url: "guru-olma-rehberi-nasil-baslamaliyim"
---

Bilişim ile ciddi bir şekilde ilgilenmek istiyorsanız ve şu an bu alan hakkında hiç bir bilgiye sahip değilseniz sizi kendi kararlarınızı kendinizin verebileceği seviyeye getirecek bir rehber hazırlamaya çalıştım. Umarım faydası olur.

İlk 3 adım en önemli adımlar. Şu anki aklımla sizin yerinizde olsaydım ne yapardım onu yazacağım.

**1-** Windows sisteminizin yanına Linux işletim sistemi yükleyin. Ubuntu 18.04LTS iyi bir tercih olur. İlk başta alışmakta zorlanabilirsiniz fakat bu aşama düşündüğünüzden çok daha önemli. Günlük kullanımda artık hep Linux kullanmaya çalışın. Bir sorununuz olursa araştırarak halletmeye çalışın. Onları hallederken bir sürü yeni şeyler öğreneceksiniz. Mesela `sudo apt-get bişeyler` diye bir kod parçası göreceksiniz. sudo'nun ne olduğunu araştırın. Sonra apt-get ne iş yapıyor onu araştırın. Öğrendiklerinizi de sürekli deneyin. Yeni öğrendiğiniz komutları basit bir metin dosyası oluşturup orada "komut : açıklama" şeklinde tutarsanız işinize yarar. Tabi yalnızca işinize yarayabileceğini düşündüğünüz şeyleri tutun ve yalnızca anladıklarınızı tutun. Her şeyi yazmayın, yoksa karışıklıktan kullanışlılığı düşer.</br>
-------------a) Windows'un yanına Ubuntu kurmak : [KONUYA GİTMEK İÇİN TIKLAYIN](/windowsun-yanina-linux-ubuntu-kurmak-dualboot)

**2-** Bir programlama dilini olabildiğince iyi bir şekilde öğrenmenizi tavsiye ederim. Günümüzde üniversite mezunları ciddi anlamda kod yazamıyor. Bu da çok büyük bir zayıflık. Tavsiyem, bilgisayarın yapısının, işlemci-ram arasındaki iletişimin vs. nasıl olduğunu iyi bir şekilde kavrayabileceğiniz dil olan C yi olabildiğince iyi öğrenmeniz. "Hangi dil ile programlama öğrensem daha iyi olur" diye araştırmak yerine bir an önce bir şekilde C diline odaklanın diğer her şeyi kafanızdan silin. Bunun için şu kaynağı tavsiye edebilirim : [Head First C](https://github.com/Exoskill/C-headfirst/blob/master/Head%20First%20C%20-%20David%20Griffiths%2C%20Dawn%20Griffiths.pdf) (internetten bulabilirsiniz)

**3-** Bunların yanında bilgisayar sistemi nasıl çalışıyor öğrenmelisiniz. İşlemci-Ram arasındaki ilişkiyi çok iyi bilmelisiniz. Bilgisayara "Bu işlemleri nasıl yapıyor ya insan hayret ediyor" diye bakmak yerine "aslında her şey 0 ve 1. Bunu ne kadar güzel işlemişiz de bu şekle gelmiş" diye bakmalısınız. Her şeyin tamamen 0 ve 1 olduğunu tam anlamıyla içselleştirdiğiniz zaman büyük bir yol kat etmişsiniz demektir. Bunun için kaynak olarak günümüzdeki modern bilgisayarların da temel aldığı Von Nuemann mimarisini araştırarak öğrenmeye başlayabilirsiniz. [Burada ](http://www2.cs.siu.edu/~cs401/Textbook/ch2.pdf) ufak bir kaynak var fakat siz kendiniz istediğiniz kaynaktan derinlere inebilirsiniz. Bir işlemcinin 2 sayıyı nasıl topladığını (teorik olarak değil, fonksiyonel modelini yapabilecek düzeyde) bildiğinizde büyük yol kat etmişsiniz demektir.

**4-** Yukarıdaki aşamalardan sonra belki farkında olmayacaksınız ama bu işlerle ilgilenen ortalama birisinden çok fazla daha tecrübeniz olacaktır. İşlerin nasıl olduğunu somut bir şekilde kavrayacaksınız. Yukarıdakilere öncelik verin, çünkü onlar temeldir. Bunların yanında farklı bakış açıları kazanabilmek için, kendinizi keşfedebilmeniz için yazılım güvenliği/kriptoloji/networking/oyun geliştirme/yapay zeka/görüntü işleme gibi farklı konularda kitaplar okuyun, videolar izleyin. Mesela kriptoloji genel olarak teoriktir/matematiktir. Programlama bilginizle onu gerçek hayata geçirirsiniz. Bunun hakkında bir şeyler öğrenebilmek için şu kitap iyidir : [Applied Cryptography](https://doc.lagout.org/network/3_Cryptography/Applied%20Cryptography%2C%202nd%20Edition.pdf)

Temel olarak gidişatınızı değerlendirebilmek için de çok basit bir yöntem söyleyerek yazıyı bitireyim.
Eğer gece uyanık kalıp bu işler ile uğraşıyorsanız, işi kafaya takmışsınız demektir ve kısa sürede uzun mesafe kat edersiniz. :)
